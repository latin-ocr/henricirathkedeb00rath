3'0

 

corporis sunt annuli, nam quaevis earum ad binos pertinet annulos et cum
iisdem est coniuncta. Inferiores musculi longitudinales superioribus angustiores
quidem, multo crassiores tamen inveniuntur. (Tab. ΙΙ. Fig. 12, ee). Duos con-
stituunt suneS‚ quorum uterque recta via a primo usque ad ultimum corporis
annulum decurrit, inscriptionibus tendineis omnino caret, atque cum nulla alia
corporis parte, nisi cum primis anterioribus et ultimis posterioribus annulis,
est connexa: maximam partem enim telae cellulosac ope laxe tantum cum
proximis partibus cohaeret. Reliqui duo musculi longitudinales (Tab. II.
Fig. 7, n. Fig. 12, dcl) quos laterales musculos appello, iuxta superiores mus-
culos, quibus angustiores quidem, paulo crassiores tamen inveniuntur, sunt siti,
branchiarum radices transgrediuntur, et aditum ad singularum branchiarum
cavitates partim occludunt. Uterque e totidem constat sectionibus, quot corporis
suut annuli, eius quaevis inscriptio tendinea autem inter binas branchias cum
cute est conglutinata.

Fibrarum transversarum maximus numerus in corporis inferiori vel
ventrali pariete observatur, ubi complures variae longitudinis constituunt fasci-
culos, qui omnes tamen inde a medulla ventrali, iuxta quam altera eorum
extremitas cuti cst alligata, per paria exteriora versus tendunt, atque longitu-
dinales parietis ventralis musculos transgrediuntur eosque contegunt. Breviorum
fasciculorum totidem paria conspiciuntur, quot corporis sunt annuli, nam inter
binos annulos singula eorum paria inveniuntur (Tali, II. Fig. 12, f. Fig. 7);
longiorum autem inter bina breviorum paria bina et ipsorum paria occurrunt.
(Tab. ΙΙ. Fig. 7. Fig. 12, g). Illa, singula singulis branchiarum interstitiis
opposita, fere usque ad laterales musculos longitudinales adscendunt, haec
vero branchiarum truncos intrant atque in iis ita disposita reperiuntur, ut
alterum eorum par ad singulorum truncorum anteriorem, alterum vero ad siu-
gulorum truncorum posteriorem parietem pertineat. Cum branchiarum truncis
longiores fasciculi per totam longitudinem suam sunt iuncti, eorumque ope
branchiae modo contrahi, niodo anteriora aut posteriora versus moveri possunt.

Praeterea innumerabilis fibrarum transversarum numerus tum in supe-
riore, tum in inferiore corporis pariete inter musculos longitudinales et cutem
observatur, quae quidem fibrae per totam longitudinem suam omn cute intime

