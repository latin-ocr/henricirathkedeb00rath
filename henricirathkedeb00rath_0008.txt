4

 

ad brevius latus plus minusve inflexum est. Verum non in omnibus exemplis
corporis inaequalitas (assymmetria) uno tantum eodemque modo se habet, sed ·
in aliis dextrum, in aliis sinistrum latus altero brevius observatur. In genere
autem omne corpus, siquidem eius dorsum intueare, folii habet formam, quod
Phytophili folium appellant oblique—obovatum.

Feminae corpus in quatuordecim articulos (annulos sive cingula) divi-
sum est, quorum primus caput significat, septem sequentes truncum constituunt,
reliqui vero caudam componunt. Trunci articulus secundus omnium maximus
est, caudae ultimus omnium minimus. Caput a parte anteriore modice est ar-¹
enatum, pari fere longitudine ac latitudine, atque si a parte superiore inspi-
ciatur, tabulam refert quadrangulam, cuius tamen anterior margo reliquis ali-
quanto est longior (Tab. I. Fig. 5, α Fig. 6). Illo excepto reliqui capitis mar-
‘gines a primo trunci articulo, quippe qui in media parte multo sit angustior,
quam in partibus lateralibus, comprehenduntur et cum eo intime sunt coniuncti.
Si autem inferiorem capitis parietem adspexeris, invenies, posteriorem eius
marginem in tres tenues, parvas et variae tum formae tum magnitudinis lami-
nas esse productum, quarum alia aliam per totam longitudinem contingat, quae-
que inferiorem secundi annuli parietem, cui sunt applicatae, parte aliqua con-
tegant (ln F igi 6. optime conspici possunt.)

Pone anteriorem capitis marginem cum inferiore eiusdem partis facie
quatuor cohaerent tentacula per paria disposita (Fig. 5 et 7, Fig. 6, α, b.).
Quae primum vel anterius par constituunt, haud procul invicem distant, inter
reliqua vero multo maius intercedit intervallum. Illa his dimidio fere minora
sunt, unumquodque autem e duobus constat articulis brevibus et plus minusve
complanatis, altero interiore, quadrangulo fere et cum capite ita, ut non ad-
modum moveri possit, coniuncto, altero exteriore, multo minore, et cylindraceo
sere. Qui perparvus articulorum numerus memoratu admodum dignus mihi
videtur, quum non solum aliorum crustaceorum‚ verum etiam tenerrimorum
Bopyrorum tentacula e multo maiori articulorum numero sint composita.
(Fig. 9, τι). Haud minus hoc quoque me offendit, quod Bopyri adultioris ten-
tacula vix ac ne vix quidem moveri possunt, semperque inferiori capitis faciei
per totam longitudinem applicata sunt.

Pone posterioris paris tentacula tabula observatur lata, quae aliorum

