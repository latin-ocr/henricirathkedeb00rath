5

 

crustaceorum labio posteriori respondet. (Tab. 1. Fig. 6, c.) simplicem habet ⁵
formam, disci fere dimidiam refert partem, margine arcuato anteriora versus
spectat, et os, quod perparvum et rotundum exhibet foramen, contegit et clau·
dit. Anterior eius margo acutioris aciei speciem adumbrat, posterior autem
illo multo est crassior. Quod ad texturam attinet, labium maximam partem
e molliore cute constructum est, in media autem eius parte epidermis, [id est
illud velamentum, quo inferior, labii facies obducitur] admodum est crassa et
densa, ibique tabulam constituit haud ita tenuem, subovatam, quinquangulam
fere, et ante in apicem subacutum eo usque productam, ut ad anteriorem labii
marginem pertineat. Ad latera autem epidermis duas illi similes quidem, multo
angustiores tamen constituit tabulas quae cum anteri-ore eius parte cohaerent,
eamque fulcire videntur.

Neque maxillarum, neque mandibularum ullum vestigium exstat. Non-
nulli quidem manducationis organa se vidisse contenderunt, *) partes tamen,
quas pro iis habuerunt, neutiquam manducationi, sed longe alii functioni
inserviunt.

Etiam oculis adultior femina omnino caret, quamquam pullus mea ex
observatione iis certo certius est praeditus. (Fig491.)

Unusquisque trunci annulus duobus pedibus instructus est, qui si cum
ipso annulo comparentur, perparvi videntur, atque hac ex causa, quod iuxta
laterales annuli margines sunt affixi, multum inter se distant. (Tab. I. Fig. 5
et 7.) Uterque e quatuor constat articulis crassis, brevibus et parum mobilibus,
quorum ultimus, utpote qui aliorum Crustaceorum tarso respondet, propemo-
dum piri habet formam, in obtusum terminatur, ungue prorsus caret, atque e
tribus partibus vel articulis intime inter se coalitis, ita ut vix distingui possint,
est constructus. (Tab. ΠΙ. Fig. 3.) Pone convexam vel inferiorem trunci parie-
tem, cui per totam longitudinem· arcte est applicatus, omni tempore quivis pes
ita inflexus invenitur, ut libera eius pars extrema non solum sursum et exte-
riora versus spectet, sed etiam ipsum lateralem annuli marginem contingat.
Omnes pedes vere, utpote qui fere eadem sunt longitudine, tum propter suam

 

a) Desmarest in Consid‘erations· generales sur la classe d'es Crustacees.

