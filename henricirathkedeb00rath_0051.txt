47

 

intestinum, atque in eius dextro sinistroque latere ram'ificantur. Quatuor autem
prima eorum paria, ea igitur, quae ad quartlun, quintum, sextum et septimum
eorporis annulum pertinent, oblique posteriora versus decurrunt, etv quidem eo
obliquius, quo minus a capite distant3 unde patet, illa vasaeo longiora esse,
quo propius capiti sunt sita. Inferiores extremitates primi, secundi et tertii
paris⁴ cum postica ventriculi parte cohaerent: media autem vel indivisa vasorum
illorum pars cum nullo alio organo est iuncta, sed libere in cavo corporis
versatur. Eam ob causam vero et propterea quod reliquis tractus intestinorum
vasis longiora sunt, fieri potest, ut, quum vermis noster ventriculum ultro
citroque agitare conatur, de quibus loquimur vasa neque ventriculi motum
impediant, neque ipsa ultra modum extendantur. Praeter ramos modo descriptos
alia adhuc vasa intestinum cum vase dorsali coniungunt.. Simplicem constituunt
seriem, quum alius pone alium sit situs, singuli brevi via per cavi intestinum
ambientis singula septa a vase dorsali ad organon illud descendunt, atque
eodem numero reperiuntur, quo septa talia exstant.

E regione vasis dorsalis in inferiore vel ventrali corporis pariete a
tertio usque ad ultimum corporis annulum vas decurrit illi simile quidem,
paulo amplius tamen. (Tab. Π. Fig. 2, ο. Fig. 8, e, e. Fig.11; Tab.III. Fig.15.).
Medullam ventralem, quam itidem amplitudine superat, nequaquam sicuti
Hirudinum vas ventrale includit, sed potius ei impositum est. Quam ob causam
et propterea quod ventralis corporis paries dorsali pariete multo est crassior,
fieri non potest, quin ventrale, de quo agitur, vas multo minus quam dorsale,
per integumenta communia transluceat. Rami eius in genere ad numerum
eodem, ad distributionem simili, ad decursum contrario modo se habent, quam
vasis dorsalis rami. In ea enim corporis parte, quam intestinum permeat, e
vase ventrali totidem procedunt rami (Tab. II. Fig. 11, B, f fi), quot exstant
septa vel diaphragmata, intestini inferiorem petunt parietem, atque in eo ipso
distribuuntur. Alii rami e vase ventrali per paria proficiscuntur, latera versus
tendunt, atque tum tractum intestinortun, tum alias corporis partes petunt.
Tribus anticis corporis annulis exceptis, utpote qui iis omnino carentsunus-
quisque corporis annulus uno eorum pari instructus est. Primi et secundi· paris
singuli rami, ii igitur, qui ad quartum et quintum corporis annulum pertinent,
in duos divisi sunt surculos, quorum alter annuli sui parieti ventrali et alter-

