28

 

sive> rubri, sive rubicundi, sive flavescentis est coloris, in genere aut piri aut
fusi dimidiati habet speciem, atque partim e tela cellulosa, partim e spissiore
adipe constare videtur. (Tab.11‚ Fig.12 k, k). Ex ambobus autem his ipsis bran-
chiae corpusculis omnes eiusdem organi setae procedunt, ita ut corpuscula, quae
modo descripsi, setarum locum natalem exhibere videantur. Denique non solum
in superiore, verum etiam in inferiore branchiae margine teres, praeacutus et
non ita brevis conspicitur processus cutancus, quorum alter cum superiore,
alter cum inferiore branchiae ramo est copulatus, quorumque ille hoc paulo
longior observatur. (Tab. II. Fig. 12, affl, W. Tab. III. Fig. 13, cl. Fig. 15, c).
Verum autem neque ille, neque hic rami sui lobulos excedit, immo ne apicem
quidem eorum attingit. Apud Zoologos partes modo descriptae, cirri dicuntur.

Quam modo adumbravi fabricam, ea plurimis quidem, non omnibus
tamen branchiis est communis Etenim tum primi et secundi, tum nonnullorum
ultimorum annulorum branchiae minori lobulorum sunt praeditae numero,
quam quae ad reliquos corporis annulos pertinent. Primae et secundae bran-
chiae superior ramus ex uno tantum constat lobulo, quin etiam et setis et
acicula omnino caret. Ultima branchia perparvam tantum exhibet laminam,
vcuius margo integer fere videtur: paenultima et quae eam praecedit praeter
cirros tribus solummodo iisque minimis lobulis sunt praeditae: quatuor vero
ea branchiarum paria, quae illis proxime sunt sita, cum reliquis vel intermediis
branchiarum paribus eo maiorem habent similitudinem, quo longius ab ultimis
illis distant. Ceterum omnium earum posteriorum branchiarum, de quibus
modo tractavi, superior cirrus reliquos earum lobulos plus minusve excedit.

Paenultimus corporis annulus omnium est minimus, branchiisque prorsus
caret. Ultimus autem, utpote qui illo multo est torosior, branchiarum loco
duobus praeditus est longioribus, tenuibus et simplicissimis cirris, qui tamen
cum eius parte inferiori cohaerent et posteriora versus tendunt.

Anno tatio, Branchiarum fabricam eam ob causam insius tractavi, quod viri experien-
tissimi Axnonu et MmE-Eowmns generis Nereidum branchias [in libro: Annales des
sciences naturelles. Tom XXIX Pag. 205] tali modo deseri zetam, ut cum illarum
partium natura haud consentire mihi videretur. Verba eoi-urst* ἒ illa prolata sequentia
sunt: „Les Branchies consistent en trois mamelons ou languettes, charnues, qui en

occupent l‘extrfimitt». Deux des ces appendices sont fixes ὲ la rame dorsale, run sous

