6

-ᾑ,

 

parvitatem, flexuram et coniunctionem, tum propter ventris tumorem, ad trunci
latera potius, quam infra eum locum tenere, videntur. Quin etiam si Bopyrus
femina in ventrem sit versa, cius incurvati pedes solum haud attingunt. Non
possum igitur, quin variis iis ex causis, quas modo protuli, concludam, adul·
tam feminam, licet pedibus sit instructa, eorum ope tamen neque progredi,
neque natare aut ulli rei adhaerescere posse. Verum etiam experientia ipsa
me certiorem fecit de animalculi nostri inhabili ad corpus movendum natura:
etenim quum aliquando experimenti causa complures adultos Bepyros femineos
ex eorum domicilio protraxissffln, eosque in vas fundo cereo praeditum et
aqua marina impletum imposuissem, plurium horarum decursu nullus eorum
locum suum sponte mutavit. observavi etiam, eos valde segnes esse, etenim
si eos in tergum verteram, tentacula et pedes vix ac ne vix quidem movebant.

Secundum regulam quidem, quae in iis Crustaceis valet, quae Isopoda
appellantur, adultior Bopyrus femina quoque laminis quibusdam est instructa,
quae unacum inferiore ventris parte cavum constituunt ovis excipiendis et fovendis
destinatum [Tab. Ι. Fig. 5 c, c, c, c] illae laminae tamen non ita amplificantur,
ut pariter atque in aliis Isopodibus cavum sutorium, quippe quod propter ma-
gnam trunci latitudinem admodum latum inveniatur, occludere valeant. Contra
qni abiis constituitur inferior cavi illius paries non nisi angustum exhibere vi-
detur annulum. Licet vero in eo amplum sit foramen, in cavo tamen, cuius
modo mentionem feci, minutissima Bopyri ova ioveri possunt. Etenim quum
adultior Bopyrus femina ventre suo Palaemonis, quem incolit, clypeo arctissime
sit applicata (ξ. 1Ο), fieri non potest, quin apertura in eius cavo fotorio observata
a Palaemonis clypeo tegatur et prorsus obturetur. Non solum autem magni-
tudine, verum etiam situ et coniunctione, laminae, quae ad cavum fotorium
pertinent, in Bopyro aliter se habent, atque in ceteris Isopodibus: etenim non
omnes, sed tantummodo, quinque earum paria cum trunco cohaerent, par sex-
tum vero contra omnem regulam cum capite est iunctum. Quae cum capite
cohaerent laminae quam proxime sibi sunt sitae, inferiori eius faciei omnino
sunt applicatae, et maximam faciei illius partem, quin etiam omne fere labium
obtegunt. (Tab. I. Fig. 5, b). Utraque propemodum quinquangulari est forma,
ante et pone perparva appendice est instructa, et maiorem ad partem e cutisv
duplicatura‚ ad minorem vero e· nonnullis fibrarum muscularium lacertis constat.

