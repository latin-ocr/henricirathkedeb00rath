39

 

ex eadem constructa est substantia et eundem habet colorem, atque intermedia ventri-

culi membrana.

ξ. 8. Tribus aut quatuor primis et totidem ultimis corporis annulis
exceptis, reliquorum unusquisque duobus perparvis et flavescentibus instructus
est organis, quae in inferiore vel ventrali articuli pariete iuxta musculorum
longitudinalium exteriores margines, itaque in branchiarum ipsis truncis, inter
fibras musculares transversas locum habent. (Tab. Π. Fig. 12, L). A tela cel-
Iulosa‚ quae inter fibras illas intercedit easque contegit, ita sunt involuta, ut
paulum tantum in corporis cavum promineant. Secundum varios vermis arti-
culos ad formam et magnitudinem aliquantulum quidem variant, in genere
tamen membranaceos referunt utriculos, qui cum iis chemicorum vasis, quae
retortae appellantur, comparari possent, si eorum collum, quod admodum breve
invenitur, longius et minus inflexum esset. Omnia porro ita sunt sita, ut eorum
fundus branchiae ramos, collum vero tractum intestinorum spectet. Quodlibet
compluribus iisque tenuissimis praeditum est vasis sanguiferis, quae in eius
superficie minutissimarum macularum constituunt rete. Quod autem ad eorum
nervos attinet, unumquodque proprio instructum est ramulo, qui ex ipsa me·
dulla ventrali vel gangliorum catena proficiscitur et organi, de quo loquimur,
fundum petit.

Diu frustra semitatus sum, qualis organorum descriptorum esset functio,
inprimis vero, num ea proprio instructa essent ostio nec ne. Tandem aliquando
contigit mihi, ut de eorum et functione et structura ita, ut optaveram, certior
fierim. Etenim quum sub mensis Martii finem complures invenissem Nereides,
quae gravidae iam erant, baec observavi. Omnes cavitates, quae inter cutem
eiusque fibras musculares et tractum intestinorum animadvertebantur‚ magna
ovorum copia repletae erant, ipsa ova autem album habebant colorem, globulos
granis papaveris multo minores referebant, et nusquam cum proximis partibus
cohaerebant. Intestinum ubique circumdabant, quin etiam in nonnullis exemplis
branchiarum truncos magis minusve implebant. Utriculi vero, quos supra
descripsi, in plerisque illis exemplis duplo fere maiores erant, quam in iis,
quae prius dissecueram, atque singuli ovum continebant magis minusve excul-
tum quidem, in genere tamen minoris magnitudinis, quam quae in corpori-‘³
cavo libere versabantur ova. Utriculorum collum multo amplius, quam in affiS

