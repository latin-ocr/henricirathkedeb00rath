32

 

videtur, haud absimilis. In anteriore vel angustiore pharyngis parte mem-
brana illa multis praedita est tuberculis minimis, nigris, corneis, conoideis et
in acervos nonnullos digestis, ibique ipsa complures easque crassas fingit plicas
longitudinales (Tab. ΙΙ. Fig. 2, i. Tab. Ill. Fig. 9 et 10, a) in reliqua autem
eius parte aequam omnino exhibet superficiem. Praeter tubercula modo de·
scripta in pharyngis cavo duae conspiciuntur mandibulae, quae ad formam et
magnitudinem pares sunt, quarumque altera cum dextra, altera cum sinistra
pharyngis parte cohaeret. (Tab. ΙΙΙ. Fig. 10, c. Tab. II. Fig. 2.). Constat utraque
e tela, quae dicitur cornea, colorem habet nigrum aut obscure fuscum, atque
uncum refert maiorem, acutum, et apice aliquantulum inflexum. In concavo
vel interiore eius margine quinque aut sex perparvi, acuti et in unam seriem
dispositi observantur dentes, qui ex eadem materia, qua reliqua mandibulae
pars, constructi sunt. Mandibulae radix in alterutro pharyngis pariete laterali,
et quidem haud procul a posteriore eius extrema parte, alte est inserta. Par-
vum autem cavum, quo eius radix est praedita, proprius parietis illius pro·
cessus, quippe ex quo omnis mandibula generata esse videatur, explet.
Organon de quo loquimur sua sponte ita inverti et exseri potest, ut
ampliorem, in duos annulos divisam, et ultra ipsa tentacula aliquantulum pro-

minentem referat proboscidem (Tab. II. Fig. 3, b), eius mandibulae vero usque
ad radicem denudentur atque e proboscide illa longe protendantur. (Tab. Π.

Fig. 3, m). Praeterea mandibulae, utpote quae tempore, quo omnis pharynx
in corporis cavo latet, ita suut sitae, ut altera alterum oblique transgrediatur
(Tab.III. Fig. 10), tum, quum pharynx invertitur, sensim inter se ita discedere
solent, ut postremo apertam exhibeant forcipem, earumque apices longe inter
se distent. Quo magis igitur pharynx invertitur, eo magis vermis nostri man-
dibulae inter se discedere, quo magis vcro retrahitur et revertitur, eo magis
partes illae coire solent, ita ut postremo altera earum alteram oblique trans-
grediatur. Quae quum ita se habeant, inde facile patet, Nan-eidem, si quid
alimenti arripere, devorare et dissecare velit, nullo alio modo hoc efficere
posse, nisi eo, quod pharyngem exserat et retrahat. Mandibularum quem modo
descripsi motum semper quidem animadverti, quum pliarynx ita, ut supra
exposui, mutabatur, haud raro tamen etiam observavi, partes illas, quo tempore .
prorsus exsertae erant, alternis vicibus, pariter atque coleopterorum et aliorum

