9

 

trimento autem inservire videntur animalculo nostro Palaemonis, quem incolit,
humores3 etenim praeter villos supra descriptos nihil aliud unquam in Bopyri
ventriculo animadverti, nisi fluidum, spissius, subpellucidum, et plus minusve
album. Quin etiam mihi videtur, de quo agitur ventriculus Palaemonis succos
sugendo imbibere3 etenim quum laminis osseis plane careat, crassior et ro-
bustior, quem refert sacculus, sine ullo impedimento alternatim contrahi et
expandi, eo motu autem fluidiores substantias, quae ante latius eius orificium,
os (11οο, versentur, sorbere potest.

Fortasse aliquis putet, organon, quod modo tractavi, aliorum animalium
pharyngi respondere: si autem consideraverit, illud non solum similem corporis
partem occupare et cum ea esse coniunctum, atque aliorum crustaceorum ven-
triculum, verum etiam compluribus villis esse praeditum, itaque tali modo esse
constructum, ut ad digestionem exercendam quam maxime aptum videatur,
procul dubio mecum consentiet, organon illud aliorum animalium ventriculo
respondere.

Altera tractus intestinalis pars (Tab. I. Fig. 7.) tubulum exhibet e
membrana tenui et semipellucida constitutum, qui ab eo organo ‚ qu'od modo
descripsi, recta via ad caudam tendit, in cuius anteriori extrema parte haud
procul a branchiarum pari primo eius posterius orificium, anum dico, conspici
potest. A media sua parte extrema versus aliquantulum quidem amplificatur,
omnis tubulus tamen non solum si totius animalis volumen respiciam, verum
etiam si eius ipsius longitudinem consideres, admodum angustus videtur. In
compluribus exemplis eum substantia liquida et cinerea aut subfusca repletum,
in aliis vero plane vacuum deprehendi.

ξ. 4. Ad intestini latera quatuordecim conspiciuntur folliculi (Tab. I.
Fig. 7. h, b, b.)‚ qui per paria ita dispositi sunt, ut bini ad singulos trunci an-
nulos pertineant, par primum igitur pone ventriculum, ultimum vero haud
procul ab ano situm sit. Unusquisque eorum membranacei, angusti et perbrevis
canalis ope cum intestino cohaeret, ipse autem e membrana constat crassiore,
molli, subalba et semipellucida, quae in iunioribus Bopyri exemplis superficiem
habet planam, in adultioribus vero hic illic ita inflexa est, ut multos eosque
profundos et vario modo directos formet sulcos, omnis folliculus autem haud
parvum tuberculorum [appendicum coecarum, anomalarum et perbrevium]

2

