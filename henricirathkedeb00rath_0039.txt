35

 

pharyngis dimidia parte proficiscuntur, ipsa pharynx ita anteriora versus
moveri, inverti et plus minusve exseri potest, nt longioris aut brevioris pro-
boscidis prae se ferat speciem. (Tab. ΙΙ. Fig. 3.). Quo facto eae fibrae longitu-
dinales‚ quae illius parti anteriori sunt propriae, ita sunt sitae, ut ea fibrarum
illarum extremitas, quae prius posteriora versus spectabat, iam anteriora versus
spectet. Quae quum ita sint, vix dubitari potest, pharyngem aliqua parte
iisdem fibris, quarum modo mentionem feci, retrahi posse. Maxime vero eius
retractio vel reversio ab alius organi longitudinalibus fibris perficitur, quod
iam in sequentibus tractare mihi animus est.

Pharyngem albi coloris sequitur tubus, qui eiusdem fere cuius ille est
longitudinis, amplitudine autem ab illo admodum superatur. Posteriora versus
sensim deminuitur, ad finem vero rursus tumescit, ita ut e duabus partibus
constare videatur, altera longiore, (Tab. II. Fig. 7, h. Fig. 8‚b.) altera breviore
et malo eitreo ad formam haud dissimili. Consti-uetus est e tunica musculari,
e tunica cellulosa‚ atque e tunica mucosa. Quarum prima in posteriore, ultima
vero, quae mole reliquis antecellit, ubique eiusdem fere est crassitudinis.
Anterior tunicae muscularis pars maxime e fibris longitudinalibus est constituta,
in posteriore autem parte fibrae circulares praevalent atque longstudinales,
quas amplectuntur, omnino celant. Interior mncosae tunicae facies (Tab. ΠΙ,
Fig. 11, α.) complures duriores et variae tum formae tum magnitudinis offert
eminentias, quarum eae, quae in tubi parte posteriore observantur, hexagonaS‚
confertas et ita dispositas referunt tabulas, ut octo longitudinales constituant
series. Reliquae vero vel eae, quac in tubi parte anteriore conspiciuntur, non
ita, ut illae, secundum certam dispositae sunt regulam, in genere magis quam
illae prominent, varias habent formas, et plerumque aliquantulum posteriores
partes versus directae sunt. Omnem autem tubi mucosam tunicam pariter
atque eandem pharyngis partem cuticula vestit pellucidissima et tenuissima,
qnae epithelio in aliorum animalium tractu intestinali observato respondere
quidem videtur, illo tamen multo rigidior et tenacior est, earn vero ob causam,
praesertim si vermis noster aliquod per tempus in spiritu vini asservatus est,
facili negotio a tunica mucosa seiungi potest.

Quem modo descripsi tubulus, ut mea fert sententia non aliorum ani-
malium aesophagum‚ sed potius ventriculum significat. Etenim interna eius

5¹}

