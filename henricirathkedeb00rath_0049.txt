45

 

coloris, atque in ipsum nervum opticum transire, nil igitur, nisi eius explicatio
vel retina videtur.

Nucleus facili negotio, si oculus acutiore cultro aut forfice est demi-
diatus, ab indusio, quod omnino implet, seiungi potest, unde coniicere velim,
eum neutiquam‘cum ipso nervo optico arcte cohaerere. Constat e grumosa,
friabili, molliori et impellucisla substantia, atque tum fibris tum cavitate omnino
caret. In iis tamen Nereidis lobulatae exemplis, quae longius per tempus in
spiritu vini asservata erant, oculorum nucleum nonnunquam e magno tenuissi-
morum stratorum numero compositum vidi, quae ab eius centro peripheriam
versus divergebant, ad perpendiculum sita erant, arcte inter se cohaerebant,
atque ut mea fert sententia ipsius spiritus vini vi effecta erant. Sine dubio
pars modo descripta e nervo optico producta est, quum a retina, utpote quae

⁷ nil est nisi nervi illius continuatio, omnino inclusa sit, et una cum ea, quod

attinet ad evolutionem et fabricam, similem exhibent partem, ac ganglion
illud, quod in'Nereidum maioribus invenitur tentaculiS. Quum tamen secundum
egregias observationes scrutatoris sagacissimi de BAER in animalibus vertebratis
membrana choroidea initio exteriora versus integram (clausam) et densiori
fluido albuminoso repletam referat vesiculam, illud fluidum autem sensim ita
mutetur, ut corpus vitreum et lens crystallina ex eo prodeat*), iam coniicere
velim, nucleum, qui in Nereidum oculis conspicitur, altiorum animalium et
corpus vitreum et lentem crystallinam repraesentare.

Globulus quem tum Nereidis lobulatae tum Nereidis puls-a-
toriae oculus refert, maiori parte in corium est demersus, ita ut tertia tantum
aut quarta eius pars ex eo promineat. Epidermidis ea pars, quae oculo in-
cumbit, quaeque altiorum animalium membranae coniunctivae respondet, laxe
tantum cum eo cohaeret, parvum paulo maioris globi refert segmentum, paulo
minoris est tenuitatis, quam ea epidermidis pars, qua reliquum caput obductum
est, et ab illa parte eo quoque discrepat, quod superficiem hahet omnino lae-
vem, hanc ob causam autem nunquam iridis fulget coloribus.

Ex iis quae modo de oculorum fabrica cum lectore communicavi, facile

 

¹⁸) Ueber Euantckelungsgesektcme der Thsere, Beobaclaeeaemgen med Reflexionen. Pag. 65 027'70

