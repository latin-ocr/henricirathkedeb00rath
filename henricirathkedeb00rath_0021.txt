17

 

cum inferiore facie ambarum illarum appendicum, quihus singuli trunci annuli
instructi sunt, cohaerent (Tab. I. Fig. 3.) atque semper fere infra truncum
absconditi et eodem modo inflexa sunt, ut eadem Idothearum organa, quum
crustacea illa quieti indulgent. Omnes non solum unam eandemque habent
formam, verum etiam fere eandem magnitudinem. Quod ad sormam, respectu
vel eorum ipsorum longitudinis habito, multo tenuiores videntur, quam eadem
feminarmn organa. (Tab. ΠΙ. Fig. 2.). Potissimum vero a feminae pedibus eo
discrepant, quod eorum tarsus multo est longior, quodque ultimus tarsi articulus
parva acutissimaque ungula armatus est. Quod denique ad pedum magnitudinem
attinet, per se quidem omnes multo minorem hahent longitudinem, quam
eaedem feminarum partes, si autem cum totius corporis volumine comparentur,
iis multo maiores reperiuntur.

Caudae annuli prorsus fere lateralibus carent appendicibus. Ultimo
excepto, quivis eorum uno branchiarum pari est praeditus. Branchiae autem
per paria disposita neutiquam secuti eadem seminarum organa, procul a se
distant, sed potius quam proxime sibi invicem iacent, ita ut per paria se
invicem tangant, quin etiam in nonnullis maribus aliae earum inter alias
aliquantulum intercedant. (Tab. Ι. Fig. 3.). Haud minus forma ab iisdem femi-
narum partibus discrepaut; tabulas enim non triangulares, sed quadratas fere
referunt. Praeterea neque setis, neque tuberculis praeditae, sed omnino
leves sunt.

Etiam colore mares aliter se habent, atque feminae. Exceptis pedibus,
tentaculis, labio et inferiore capitis pariete, nulla alia corporis pars reperiri
potest, quae albo colore sit tincta. Venter, branchiae, caudaeque facies superior
ornata sunt perparvis rufi (bt-amaroth) coloris maculis albo impositis, quae
maculae in branchiis multo maiori numero exstant multoque sunt confortiores,
quam in ventre et caudae pariete superiore. Trunci laterales appendices
semipellucidae videntur, et cinerascentem habent colorem. Tergutn denique
una cum superiore capitis pariete in nonnullis maribus omnino aut dilutioris
aut saturatioris rufi est coloris, in aliis vero tergi maxima pars quidem rufum
habet colorem, eius media pars tamen aut cruce aut lata linea longitudinali
ochracei coloris (quae linea in aliis '‘interrupta‚ in aliis integra observatur)

ornata est.
3

