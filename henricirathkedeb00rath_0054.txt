50

 

versus tendens , intra maius sui lateris tentaculum in interiorem vel protra-=
ctiorem transit organi reticulati inferioris angulum, alter vero, isque multo
longior et amplior (Fig. 8, (9.), posteriora versus tendit, in superiore pharyngis κ
facie (Tab. II. Fig. 7.) ultro mediam organi illius partem excurrit, pharyngi
pone musculum eius annularem tenuem impertire videtur surculum, denique
organi reticulati lateralis superiorem angulum petit. Vas ventrale autam ante-
riora versus in tres eosque amplos discedit ramos, quorum duo confestim organa
reticulata inferiora vel triangularia intrant, tertius vero (Tab. II. Fig. 8, g.)
sursum se flectens brevi decmsu in duos dividitur ramulos, quorum alter dextri,
alter sinistri organi reticuli lateralis inferiorem petit angulum.

Restat ut uberius organorum reticulatorum structuram exponam. Mem-
brana ea, e qua maiorem ad partem constructa sunt, e duabus laminis arcte
conglutinatis constare, atque nil nisi exterioris tunicae eorum vasorum sangui-
ferorum, qnae cum organis illis cohaerent, explicationem, ut ita dicam, exhibere
videtur. Omnia vasa autem, quae ea intrant, in multos discedunt ramos et
surculos, qui minutissimarum macularum constituunt rete (Tab. 111. Fig. 14),
ita ut sanguis in quolibet organo nostro non solum ex alio ramo in alium
eiusdem vasis ramum, verum etiam ex alio vase in aliud vas transire possit.
Ceterum omnes illi et rami et surculi admodum dilatari et magna sanguinis
copia impleri possunt, unde fit, ut in Nereide dum vivit aperta de quibus'
agitur organa simplicium utriculorum prae se ferant speciem.

ξ. 12. Observationes de sanguinis colore et motu institutae haec mihi
probabant. 1) Sanguis, quem vas dorsale vehit, laetius rubet, quam qui in vase
ventrali deprehenditur. 2) Vas dorsale plerumque tricies, quin etiam quadragies
in singulis sexagesimis horae partibus inde a posteriore sua extremitate ante-
riorem extremitatem versus alternis vicibuS‚ idque sua sponte, amplificatur et
contrahitur, qua actione eius contentum, sanguinem dico, eadem directione
promovetur. Nonnunquam autem, praesertim tum, quum vermis noster rebus
externis impeditur, quominus locum mutare possit, itaque quum musculos
maxime intendere solet, sanguis aut in omni vase dmsali, aut in aliqua eius
parte, aliquod per tempus alternis vicibus nunc profluit, nunc refluit. Haud
raro etiam vas dorsale hic vel illic tantopere contrahitur, ut e maiore minoreve

