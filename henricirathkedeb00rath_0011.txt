7

 

Qui lacerti arcte inter se contexti videntur, in inferiore laminae facie perpar-
vum constituunt umbonem, atque iuxta exteriorem capitis marginem, quo loco
lamina descripta valvulae instar cum capite est coniuncta, (Fig. 6, d, d) ipsum
partis illius cavum intrant. Dubitari igitur non potest, quin primi paris laminae
musculorum ope modo erigi et invicem amoveri, modo capiti arctius applicari
possint. Reliquae laminae cum totidem trunci articulis sunt coalitae, quot
earum ipsarum inveniuntur paria3 ambae vero cuiuslibet paris laminae cum
inferiore trunci facie inter et prope articuli sui pedes cohaerent. Secundi
paris laminae, eas dico, quae primo trunci annulo adhaerent, forma sunt admo-
dum anomala, se invicem attingunt, et primi paris laminas non solum omnino
fere obtegunt, sed etiam tam arcte iis sunt applicatae, ut earum ipsarum
superior facies illarum inferioris faciei integram exhibeat imaginem. (Fig. 5, 0¹²⁴)-
Tertii et quarti paris laminae triangularem fere habent formam, quinti vero,
imprimis autem sexti vel ultimi paris„ quippe quae illis multo sint longiores
propemodum falcis speciem adumbrant. Sextus quidem et septimus trunci an-
nulus laminis, quae cavo fotorio constituendo inserviant, carent, ultimi paris
laminae tamen ita sunt productae, ut non solum branchias attingant, verum
etiam ea, quae a longiore corporis latere proficiscatur quaeque omnium est
maxima, alteri magnam ad partem applicetur, hac ex causa autem cavum foto-
rium branchias versus penitus occludat. Restat, ut moneam, laminis primi paris
exceptis, reliquas tantummodo e cutis duplicatura et aliqua telae cellulosae
eopia esse constructas, musculis autem eas omnino carere.

Cauda trunco multo est minor multoque magis complanata. Constat e
sex articulis, qui prout alius alium insequitur, magis magisque diminuuntur,
ita ut primus omnium latissimus et maximus sit, ultimus vero, qui perparvam
et triangularem fere refert tabulam, vix videri et discerni possit. (Tab. I.
Fig. 5, Fig. 7 et 8.) Ultimo excepto quilibet eorum uno branchiarum pari
instructus est. (Tab. Ι. Fig. 5, f‚f‚f.) quod quidem cum inferiori eius facie
cohaeret, quodque eo minus est, quo minori caudae articulo adhaeret. Omnes
branchiae autem totidem referunt folia simplicia, laevia, crassiora, subrigida,
plana, triangularia fere, et ciliis aut setis prorsus carentia. Apex earum sem-
per fere deorsum et posteriora versus spectat. Quod denique ad mutuum
earum situm attinet, in utraque corporis dimidia parte laterali alia aliam iru-

