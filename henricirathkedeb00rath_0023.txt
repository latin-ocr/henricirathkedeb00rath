19

eum vel tum, quum semina ova fovet, haud relinquit. Attamen neque pedibuS,
neque ullis aliis organis feminae arcte cohaeret, sed facillimo negotio ab ea
removeri potest. Coniunctio autem inter marem et feminam in eo potissimum
consistere mihi videtur, qnod huius branchiae, quippe quae respirationis causa
vix moveri videantur, marem perpetuo amplectantur.

Î¾. 12. Quod ad Crustacei nostri victum attinet, variis cx argumentis
contra aliorum sententiam& probari potest, id non nisi substantiis liquidis
nutriri. Primo enim neque maxillis et mandibulis, neque aliis organis instru-
ctum est, quibus nutrimenta solidiora arripere ct ori admovere, ne dicam
diminuere possit. Secundo eius os tantae est parvitatis, ut fluidis exceptis
nil nisi animalia infusoria peragrare id possint. Palaemonis cavum branchiale
tertio non solum ita explet Bopyrus semina, ut vix quidquam aquae marinae
id permeare possit, verum etiam omni inferiore et trunci et capitis facie Pa-
laemonis operculo branchiali tam arcte applicata est, ut aqua marina, etiamsi
Palaemonis cavum branchiale minore impedimento quam fieri potest perma-
naret, nil nutrimenti ad ssopyri feminae os advehere posset. Mas vero inter
feminae suae branchias ita semper conclusus atque ore feminae inferiori faciei
ita applicatus est, ut certo certius mihi videatur, eum quoque haud unquam
ex aqua Palaemonem ambiente nutrimenti aliquid accipere posse. Quae quum
ita sint, inprimis vero quum Bopyrus semina omni inferiore capitis faeie sem-
per molliori membranae, quae Palaemonis interiorem operculi 'bi-anchialis
faciem vestit, arcte sit applicata, non possum, quin putem, illam Palaemonis
quem insedit inquilinos sorbere succos. Num vero quo tempore succos eos
imbibere vult, Palaemonem labio suo vulneret nec ne, nescio quidem, reticere
tamen nolo, anteriorem labii marginem sat acutum esse, ut molliorem membra-
nam, qualcm Palaemonis interius operculi branchialis stratum exhibet, vul-
nerare possit. Quod vero ad Bopyrum marem attinet, ridiculi et inauditi
aliquid dixisse quidem videar, si palam fecero hanc coniecturam, eum sive
fluido quodam nutriri, quod in feminae partibus genitalibus secretum esset,
sive feminae fluidiore stercore, praeter illam tamen nullam aliam investigare

potui viam, qua maris victus rationem explicare petuis-sem.

*) Desmarest l. c. Pag. 326.
3 5

