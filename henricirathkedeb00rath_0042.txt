ab

eotamen discrimine, quod nonnullis fibris muscularibus est instructum, quae
in utraque corporis laterali parte inter binos branchiarum truncos seriatim a
cute proficiscuntur, convergendo intestinum petunt idque quum contrahuntur,
amplificare queunt. Praeter partes modo descriptas intestinum etiam nervorum
et vasorum sanguiferorum ramulis, quorum' magna copia invenitur, quique
omnes in disseptis illis locum habent, cum cute eiusque musculis coniunctum
est. Diaphragmata, quorum modo mentionem feci, corporis cavum in complures
dividunt cellas vel cameras, quae tamen nullum prorsus inter se habent com-
mercium. Prima earum vel ea, in qua pharynx et ventriculus locum habent,
omnium est maxima, reliquae vero admodum sunt angustae et illa multo
minores inveniuntur.

ξ. 7. Pone pharyngem ad ventriculi latera duae conspiciuntur perparvae
et glauci (beryllgmiu) coloris glandulae. Utraque ovatum fere exhibet utriculum, ·
cuius parieteS‚ si eos cum glandulae cavo compares, admodum sunt crassi et
multifarie inflexi vel sinuati, ita ut omnis utriculus tuberculosam habeat super-
ficiem atque primo adspectu e nonnullis tubulis angustis et contortis constare
videatur. (Tab. ΙΙ. Fig. 7, f. Fig. S, c. Tab. III. Fig. 5, g.). Altera eius extre-
mitas in brevem angustumque transit ductum, qui aliquantulum inflexus supe-
riorem petit ventriculi parietem et magis magisque amplificatus in illius linea
mediana cum eodem alterius glandulae ductu in communem eumque perbrevem
confluit ductum excretorium. Quem glandulae secernunt succum fluidum est
viride et tenuius. Per ductus excretum, cuius modo mentionem feci, ostium
in ipsum quidem ventriculum effunditur, complura tamen dissecui Nereidis
exempla, quorum pharyngein quoque succus ille ingressus erat eiusque tunicam
mucosam viridi colore infecerat. Procul dubio organa modo tractata hepatis
vices gerunt, licet non cum intestino sed potius cum ventriculo habeant com-
mercium. Lectorem commonefacio de iis complurium Molluscorum et Isopodum
partibus, quibus Zootomi hepatis nomen imposuerant, *quaeque itidem cum
ventriculo commercium habent.

Annotatio. In Nereide lobnlata utraque glandula multo est longior et tenuior, minus
autem sinuata, quam idem Ner. pulsator-iae organon. (Tab. ΙΙ. F ig. 10.). Inter-media
earum, e quibus constat, membranarum, quaeque crassitudine reliquas multo superat,

