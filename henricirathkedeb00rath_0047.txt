43

——

 

musculares pharyngis fibras ita omnino evanescit, ut neque cultro anatomico,
neque oculis eum persequi liceat. Praeter ramulos modo memoratos, nullos
alios investigare potui nervoS‚ qui quidem ad tractum intestinorum pertineant.

Cerebrum (Tab. Π. Fig. 2, f. Fig. 4. F ig. 13, a.) locum habet sub capitis
cute pone anteriora et inter lateralia tentacula, ita ut, si pharynx est protrusa‚
supra eam, sin autem est retracta, ante eam situm sit. Magnitudine primum
medullae ventralis ganglion, quippe quod reliquis gangliis multo sit maius, fere
aequat, ne dicam id antecellit. Superne et inferne modice compressum est,
atque e quatuor lobis maximam partem inter se coalitis constare videtur.
Quorum loliorum anteriores reliquis paulo maiores sunt, et cum gangliorum
catena ramorum eorum ope, de quibus supra iam egi, cohaerent.

cerebrum nonnisi ad organorum sensuum functiones moderandas crea-
tum videtur. Ex anterioribus eius lobis eo loco, ubi illi cum medullae ventralis
prolongationibus coniuncti sunt, duo procedunt rami (Tab. ΙΙ. Fig. 4, b, c.) qui
flexuoso decursu ad maiora vel lateralia tentacula tendunt, recta via autem
illa ipsa organa permeant. Usque ad tentaculum uterque tenue exhibet filum,
in eo autem magis magisque amplificatur, ita ut exterior vel minor tentaculi
articulus non nisi e cute atque ex ultima nervi de quo loquimur, parte con-
structus sit. Diligentius si eum perquisiveris, invenies, eum in tentaculi poste·
riore vel maiore et magna fibrarum muscularium copia praedito articulo con-
stare e tenui et filiformi medulla, atque ex amplo et medullam laxe tantum
cingente neurilemate, in exteriore autem vel minore articulo maius exhibere
ganglion‚ quod maximam eius partem constituat. Inde vero et propterea quod
minoris articuli cutis tenuior est, quam maioris, concludere velim, sentiendi
facultatem illi tantum esse impertitam. Inter nervos modo descriptos, et quidem
iuxta eos, e cerebro duo alii iique multo graciliores proficiscuntur nervi, (Tab.lI·
Fig. 4, a.) qui flexuoso decursu ad interiora vel tenuiora tendunt tentacula
eaque permeant. Singulis autem cerebri lobis ad laterales eorum margines
singuli oculi incumbunt, iisque tam arcte adhaerent, ut nervi optici prorsus
deesse videantur. (Tab. ΙΙ. Fig. 4.) In Nereide lobulata vero, utpote quae
multo maioribus oculis, quam Nereis pulsatoria, instructa est, quilibet
nervus opticus sat perspicue tenuissimum breveque exhibet filum. (Tab. II-
Fig. 5, g.).

6*

