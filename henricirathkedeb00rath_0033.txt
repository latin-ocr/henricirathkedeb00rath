29

 

le cirre superieur, l’autre sous le tubercula setifere3 enfin le troisieme est place de la
meme muniere sur la rame ventrale‚ c'est-a-dire entre le tubercule setisere et le
cirre inlex-leur. La forme de ces languentes branchiales, ainsi que leur grandem· relative,
varie souvent dans les differentes parties du corps; mais elles existent a tous les pleds,
excepte quelque sois sur les deux ou trois premier-s, ou elles sont plus ou moins
rudimentaires.“

ξ. 4. Omnis corporis epidermis pertenuis, subrigida et pellucida est
cuticula, quac tum in inferiore, tum in superiore corporis facie innumerabili
numero tenuissimarum transverse decurrentium et quam proxime sibi sitarum
striarum est instructa, eam ob causam vero, quum lucem reflectit, iridis fulget
coloribus. Coritun ea multo est crassius atque magnam pigmenti copiam
continet. Partem, quae aliorum animalium panniculo adiposo responderet,
frustra quaesivi. Cutis color pro varia Lycoridis nostrae aetate admodum
variat. Etenim in iunioribus iis exemplis, quorum longitudo pollicem nondum
excedit, cutis pallet et coloris fere est expers: in adultioribus autem plus
minusve rubet, ita quidem, ut, quo propius posteriori corporis extremitati, eo
magis rubicundus color augeatur, cinereus vero color, qui in antica corporis
parte rubro admistus est, sensim evanescat. Huc accedit, quod dorsalis vel
superior facies innumerabilibus, minutissimis, et aurei coloris maculis ornata
est, quae vero, quo propius posteriorem corporis extremitatem sunt sitae, eo
magis coacervantur, quin etiam partim coalescunt. Rarius adultiora eaque sat
vivida vidi exempla, quorum cutis aut lactei fere, aut ex albo virescentis erat
coloris. Vasa sanguifera, quae per reliquorum cutem clare translucebant, in
iis vix conspici poterant.

ξ. 5. Cum cute tenuissimae, laxe tantum inter se coniunctae, rigidae et
argentei fere nitoris cohaerent fibrae musculares, quarum ope vermis extendi,
contrahi, et vario modo flecti potest.

In genere dividi possunt in longitudinales et transversalcs. Illae sex
constituunt fasciculos a capite ad ultimum corporis annulum porrectos, quorum
duo infra dorsalem, duo autem supra ventralem cutis partem haud procul
invicem sunt siti„ Super-iorum uterque tenuem et latiorem refert taeniam
(Tab. ΙΙ. Fig. 12, c) cuius interior margo corporis lincam medianam, exterior
vero branchiarum truncos tangit, quaeque e totidem constat sectionibus, quot

