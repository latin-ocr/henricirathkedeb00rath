ante mandibularum radices et cum dextro et cum sinistro pharyngis latere
arctissime cohaeret. Cum ipsis mandibulis quidem musculi modo descripti
nusquam sunt iuncti, sed tantum cum pharyngis tunica cellulosa‚ quum tamen,
quo tempore contrahuntur, ea pharyngis pars, quae posteriores mandibularum
partes amplectitur, coarctetur, fieri non potest, quin tempore eo illa pharyngis
pars alteram mandibulam alteri admoveat. Si pharyngem tum, quum in cor-
poris cavo penitus latet, contemplamur, videbimus complures fibras musculares
ab eo loco, ubi anterior tunicae mucosae. pars in posteriorem transit, anteriora
versus tendere, capitis annulum petere ct partem illam laxe tantum vaginae
instar cingere. Remotis illis, nonnullae inveniuntur fibrae circulares, quae
tunicam cellulosam arcte amplectuntur, tenuissimumque in ea constituunt
stratum.

Posterior pharyngis pars multo maiori tum circularium tum longitudi-
nalium fibrarum muscularium numero instructa est. Illae tunicae cellulosae
propius sunt sitae atque crassius exhibent stratum, quod ab anteriore pharyngis
parte usque ad eos musculos est explicatum, quibus forceps a mandibulis con-
stituta modo aperiri modo claudi potest. (Tab. III. Fig. 5, S, 9 et 10, b.
Fig. 6, e.). Fibrae longitudinales nonnullos componunt fasciculos, quorum
quisque cum capitis posteriore parte vel illius annulo est iunctus. Duo eorum
alter iuxta alterum a pharyngis fundo proficiscuntur, divergendo posteriores
mandibularum musculos transgrediuntur, pharyngis latera petunt, atque postremo
ad caput perveniunt. (Tab. 111. Fig. 6, ff. Fig. 7, e.). quta eos duo alii fas·
ciculi a pharyngis fundo proficiscuntur, atque iuxta organi illius latera, quibus-
cum tamen nusquam coniuncti sunt, anteriora versus tendunt. (Tab. III.
Fig. 6, g.). Aliarum fibrarum nonnullae in superiori (Tab. ΙΙ. Fig. 7. Tab. ΙΙΙ.
F ig. 6, b, d et e. Fig. 7, b.) reliquae vero in inferiori pharyngis facie (Tab. ΠΙ.
F ig. 7, a. F ig. 8, e.) locum habent, atque duo constituunt strata, quorum inferius
superiori est crassius. Tiun illius tum huius singulae fibrae longitudine admo-
dum variant‚ nonnullaque tenuissima et variae longitudinis exhibent tenuiora
strata, quorum alter alterum tegit. Plurimorum eorum posterior extremitas
inter varias pharyngis fibras circulares et transversaS‚ unius vero inter obliquas
illas fibras, quibus mandibulae invicem amoveri possunt, procedit. Longitudi-
nalibus iis fibris, quarum nonnullae ab interiore, plurimae vero a posteriore

